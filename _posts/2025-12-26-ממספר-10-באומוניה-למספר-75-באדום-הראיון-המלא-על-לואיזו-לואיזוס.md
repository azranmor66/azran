---
title: "ממספר 10 באומוניה למספר 75 באדום: הראיון המלא על לואיזו לואיזוס"
date: 2025-12-26T10:00:00.000+02:00
summary: >-
  המסר שלי לאוהדי הפועל הוא לתמוך בו, לא משנה איך הוא משחק. 

  כמו כל שחקן, הוא יעבור תקופות פחות טובות וזה נורמלי. 

  לפעמים יש לו ירידות בכושר, אבל כשהקהל לצדו, הוא מסוגל לייצר רגע של קסם שישנה משחק שלם
---
שלום סטל, תודה רבה שהקדשת זמן לדבר איתי
אתה עוקב המון שנים אחר ההתפתחות של לואיזו, למעשה עוד מהנוער, מה דעתך עליו?

הכישרון של לואיזו מוכר לנו עוד כשהיה באקדמיה של אומוניה, וזה היה תענוג אמיתי לצפות בו מתפתח לשחקן שאתם רואים היום.
היו לו כמה בעיות עם הנהלת המועדון לפני שנתיים, אבל אם לומר את האמת, זה נבע ממספר גורמים שללואיזו לא הייתה השפעה עליהם בכלל.

כיצד מסקרים את המעבר של לואיזו כיום בתקשורת הספורט הקפריסאית ואיך היו התגובות למעבר לישראל?

**למען האמת, אם לואיזו לא כובש או מבשל או אם לא מדובר במשחק נבחרת התקשורת כאן לא מתעסקת בו יותר מדי, כמו רוב הליגיונרים שלנו.
התגובות למעבר היו חלוקות, היה מי שראה במהלך הזה בגידה במועודון אך מצד שני היו הרבה אוהדים שרצו לראות כיצד הוא מתפתח מחוץ לחממה הקפריסאית אליה הוא רגיל.
צריך לזכור שהיה לו סיבוב קצר בהולנד שהיה כישלון.
באופן כללי לא ממש ברור למה בחר לויזו לעבור דווקא לישראל, אומוניה היא מועדון שמתמודד בקונפרנס ליג והעונה גם הוחזר המאמן הנינג ברג, מי שנתן ללואיזו את הבמה בקבוצה הבוגרת.**

כיצד העזיבה של לואיזו השפיעה על אומוניה?

להפתעתכם, המועדון דווקא מסתדר מעולה ללא לואיזו, אני אפילו יכול להגיד שהקבוצה משחקת טוב יותר.
אומוניה מתמודדת על האליפות ונראית מעולה גם באירופה, האווירה בחדר ההלבשה טובה ואין שמועות על מעברים אפשריים של שחקנים נוספים.

כיצד לדעתך, הפועל תל אביב תוכל להפיק את המיטב מהכישרון שלו? 

אני יודע שלואיזו לא תמיד משחק באגף ימין אבל על מנת שתקבלו ממנו את כל מה שיש לו להציע הוא חייב לשחק באגף, שם הוא מרגיש הכי נוח, במיוחד כשיש לו מגן שתומך ועוזר לו, אם התנאים האלו יתקיימו אתם תקבלו שחקן פנטסטי.

מה תוכל לספר על האופי של לואיזו?

הילד הזה חסין בצורה יוצאת דופן, אני זוכר משחק נגד א.א.ל לימסול ב2001, אחד המגנים של הקבוצה היריבה דרך לו על הגרון, במבט ראשוני זה היה נראה רע מאוד, כמו משהו שהיה יכול להרוג אותו ולמרות זאת הוא התאושש מהר והמשיך לשחק, זה מעיד מאוד על האופי שלו.
אתם תקבלו ממנו מחויבות אדירה על המגרש, זכור לי במיוחד משחק חצי גמר הגביע הקפריסאי נגד אנורתוסיס, משחק שהוא כיסה בו שטחים רבים, עשה עבודה הגנתית מטורפת ונתן מעצמו למען הקבוצה.
גם בגמר הגביע נגד אתניקוס, בו אומוניה נשארה בעשרה שחקנים מהדקה ה-5 ולואיזו תופקד כמגן על כל אגף ימין ועשה משחק פשוט פנטסטי.

ולסיום, מה המסר שלך לאוהדי הפועל תל אביב בנוגע ללואיזו?

המסר שלי לאוהדי הפועל הוא לתמוך בו, לא משנה איך הוא משחק. 
כמו כל שחקן, הוא יעבור תקופות פחות טובות וזה נורמלי. 
לפעמים יש לו ירידות בכושר, אבל כשהקהל לצדו, הוא מסוגל לייצר רגע של קסם שישנה משחק שלם.

תודה מיוחדת לסטל, שעזר לי והקדיש מזמנו לענות לחפירה שלי, הקשבתי קצת לפודקאסט שלהם על הליגה הקפריסאית, מעניין מאוד, נשמעים כמו אנשים שמבינים על מה מדברים, ממליץ בחום.
